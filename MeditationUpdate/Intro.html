<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="homepage.css">
    <title>Introduzione Generale</title>
    <link rel="icon" type="image/x-icon" href="assets/favicon.jpg">
</head>
<body>
    <header>
        <a href="index.html" class="home-button"><img class="linkHome" src="assets/home.png" alt="home"></a>
        <h1>Introduzione generale che può ripetersi per ogni lettera</h1>
    </header>
    <div class="layer">
    <div class="vertical-layer">
        <h2>Cosa sono le lettere?</h2>
        <p>L'uomo e le lettere sono stati creati attraverso la stessa energia, perciò le lettere sono i canali attraverso i quali la luce e l'energia divina arrivano all’uomo. Tramite le lettere l’energia alta scende nel nostro mondo e diventa corporea. Per questo possiamo ritrovare e riconoscere le lettere dentro ciascuno di noi, sia come tipo di energia che come corrispondenza fisica nel nostro corpo.
        <br><br>
        Le lettere sono i segni con cui è stato creato il mondo.
        <br><br>
        E’ sorprendente l’incredibile similitudine tra Parola ebraica e la struttura del DNA. La parola ebraica è generalmente costruita su tre radicali. Ogni lettera dell’alfabeto ebraico costituisce quindi un’unità elementare (analogamente all’acido nucleico) che, unite ad altre due in una radice, dà luogo alla parola, equivalente del gene. 
        <br><br>
        Le lettere ebraiche sono quindi come dei volumi a 3 dimensioni, dei codici simili al DNA, che nascondono al loro interno le informazioni “genetiche” per creare gli elementi della materia e le qualità materiali e spirituali che informano la materia stessa. Esse nascondono all'interno della loro forma, che si esprime attraverso un involucro nero, l'inchiostro, la fonte di luce divina.
E’ come se la lettera nera fosse il corpo dentro cui c’è una luce, l’anima della lettera. L'alfabeto ebraico è costituito da ventidue lettere. Le lettere non sono segni lineari ma sono come dei volumi a tre dimensioni che raccontano una storia. La Alef, che è l'inizio dell'alfabeto, la prima a cui seguono tutte le altre lettere, rappresenta l'inizio della storia di ciascun individuo, l'unità, la potenza creatrice. La mistica ebraica afferma che tutto proviene dalla Alef che rimane una forza in sè, la matrice, lo stampino iniziale, prima rivelazione del Divino, quella più vicina alla luce divina. 
La Bet è l'inizio della Creazione, l’atto creativo, è l'altro lato rispetto al principio uno e significa "casa", la Ghimel è l'andare verso l'altro, il bisognoso, rappresentato dalla Dalet. Queste prime quattro lettere in sequenza ci raccontano già una storia: l'individuo (Alef), esce dalla propria casa (Bet), per andare (Ghimel) verso il prossimo (Dalet).
Ogni lettera possiede un nome, una forma e un numero. Il nome, solitamente esprime la sua funzione. Per esempio il nome della lettera Beit, che significa “casa” esprime la funzione di essere una contenitore, come la casa. La forma esprime la particolare energia della lettera. La Alef, che sembra un uccello in volo, ci spiega che Alef è legata all’aria. La forma di ogni lettera ci ricorda un elemento della creazione o il significato del suo nome. Infine ogni lettera possiede un valore numerico diverso, da 1 della Alef a 400 dell’ultima lettera, Tav.
<br><br>
Esiste anche una corrispondenza fisica tra le lettere e le parti del corpo umano. Il "Sefer Yetzirah" il Libro della Formazione, uno dei testi fondamentali della tradizione mistica ebraica, noto anche come il "Libro della Creazione", elenca  e schematizza la corrispondenza tra le lettere e le parti fisiche del corpo umano. Esso presenta un sistema in cui alcune lettere sono associate a specifiche parti del corpo. Queste corrispondenze sono spesso utilizzate come base per pratiche meditative e terapeutiche all'interno della tradizione cabalistica, basate sulle proprietà taumaturgiche dell’energia contenuta nelle lettere.  Alcune versioni del testo collegano le lettere alle estremità del corpo, agli organi interni e ad altre parti anatomiche. E’ importante notare che l'interpretazione di queste corrispondenze può variare e non esiste un'unica chiave di lettura accettata universalmente. La mistica ebraica ha diverse scuole di pensiero e tradizioni, e ciascuna può dare un'interpretazione leggermente diversa di concetti come le corrispondenze tra lettere e parti del corpo nel contesto del "Sefer Yetzirah".
<br><br>
Nel testo introduttivo alla meditazione ho segnalato la corrispondenza tra lettera e parte del corpo secondo la corrente maggiormente conosciuta, quella del Gaon di Vilna.
<br><br><br>
<h2>Come funziona la meditazione ebraica guidata?</h2>
<p>Attraverso gli audio con la meditazione guidata vorremmo farvi conoscere la luce contenuta all’interno delle lettere ebraiche. Prima di ascoltare la meditazione sarà molto importante osservare bene la lettera poiché l'esercizio stesso della visualizzazione della forma delle lettere è uno dei mezzi per capirne lo spirito e assorbirne l’energia.
Può essere opportuno, prima di ascoltare la meditazione, leggere la spiegazione del significato della lettera che abbiamo scelto allegata in forma scritta. Il testo introduttivo alla lettera spiega i principali significati legati ad essa, come il significato legato al suo nome, forma e numero, e la corrispondenza con il corpo umano. Questo per portare maggiore consapevolezza all’ascolto della meditazione, in modo che la luce di ciascuna lettera possa agire dentro di noi a livello multidimensionale.
<br><br>
La seconda parte prevede l’ascolto privato della meditazione guidata vera e propria. La meditazione guidata prevede delle vocalizzazioni a voce alta o in silenzio dentro di noi a seconda della disponibilità del luogo in cui ci si trova. Vocalizzazioni perché?
<br><br>
Innanzi tutto, perché, anche se può sembrare strano o superfluo, respirare silenziosamente o lasciare uscire un suono, non è la stessa cosa: il suono della nostra voce approfondisce il respiro e ci permette, anche se in modo non verbale, di marcare uno spazio espressivo. Ogni lettera è stata originata prima di tutto da un suono. Prima ancora di essere forma le lettere sono suono, vibrazione. La vibrazione risuona immediatamente all’interno del nostro corpo. 
Vocalizziamo, perché il corpo fisico assomiglia a uno strumento musicale che deve essere accordato frequentemente, ogni cellula è una nota che deve essere intonata da numerose corde all’unisono. Nella Cabalà la voce è proprio uno strumento di cura che libera l’energia bloccata e ricrea l’armonia a tutti i livelli del corpo permettendo all’energia di scorrere fluidamente. Si vocalizza il nome della lettera per far scendere la sua energia dallo spirituale al materiale, per far scendere la luce dall’alto verso il nostro corpo. La O è un suono alto, la A è un suono orizzontale dalla gola, le E scende dalla gola verso la sfera del cuore, la I scende lungo la colonna vertebrale e la U, il suono più profondo, scende nelle viscere, verso la terra.  Ad ogni vocalizzazione si accompagna il suono con la visualizzazione interna della lettera.
<br><br>
<h2>Lettere ebraiche e scienza</h2>
<p>Le più recenti scoperte scientifiche forniscono prove in laboratorio di ciò che i kabbalisti dichiarano da alcuni millenni, e cioè che il linguaggio umano, le parole, il suono e le frequenze vibratorie possano influenzare, modificare e addirittura riprogrammare il codice genetico presente nell'essere umano e influire, tramite esso, sulle altre forme di vita animale, vegetale, minerale, subatomica, interstellare. 
<br><br>
I Maestri si accostano al testo Sacro con una metodologia simile a quella che gli scienziati adottano per analizzare la materia: ogni parola viene ingrandita come per mezzo di una lente al fine di analizzarne la forma e struttura interna. Le parole sono come geni di un cromosoma estratto da una cellula del corpo della Torah. Per il kabbalista le lettere dell'alfabeto ebraico sono i veri mattoni per mezzo dei quali D-o ha creato l'universo in ogni sua parte e trovano il loro corrispondente nelle particelle subatomiche che compongono la materia.
<br><br>
Il linguaggio è lo strumento per mezzo del quale avviene il nostro dialogo interiore con noi stessi, causa principale delle connessioni neurologiche del nostro cervello.
<br><br>
Ripetendo più volte parole precise, noi creiamo e consolidiamo nella nostra mente quelle che gli specialisti chiamano "reti neurali", veri e propri sentieri chimici, solchi fatti di neuroni e nervi attraverso i quali vengono fatte fluire tutte le informazioni che riceviamo dall'esterno, influendo sulle nostre azioni.
<br><br>
Con le preghiere che vengono ripetute quotidianamente da millenni, i nostri avi ci hanno consegnato le frequenze sonore che realizzano l'unificazione dell'uomo, ricongiungendo le singole parti dell'anima ai mondi superiori, essendo le lettere ebraiche - ovvero le 22 frequenze archetipe - i canali di connessione fra il mondo spirituale (pensiero) e quello materiale (manifestazione).
</p>
        <p id="cit">Tratto dal testo “DNA Ebraico. Connessione tra scienza e Kabala” di Shazarael, Ed. Psiche2
        </p>       
    </div>
</div>
</body>
</html>